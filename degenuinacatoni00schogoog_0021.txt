12

ita per toturn librum. Animadvertas autem quam con-
stanter haec structura, quae vel posteriore aetate satis
raro exstabat, servata sit.

c) De accusativo cum infinitivo

Sequitur ut de accusativo cum infinitivo agamus.
Eum non modo post verba sentiendi et declaranda etopus
est, oportet, convenit (20,5) expedit (15,8)‚ sed etiam,
quod est insolentius, post tempus est (41‚2.)1), sat est
(67,11) non est nimium (55,4) positum esse, commemorasse
sufficiat. Seorsum not0, verbo imperare 87,5 accusati-
vum cum infinitivo adiunctum esse: impera suovitaurilia
circumagi. Apud prisos auctores id non inveni nisi apud
Terentium Eun. 252: postremo imperavi egomet mihi
Omnia adsentari. et apud Lucretium V,672: Nec minus
in certo dentes cadere imperat aetas Tempore.

Id quod maxime mihi notabile in accusativi cum
infinitivo usu videtur accusativi est collocati0‚ quam in
nonnullis exemplis offendimus. Ex qua intellegitur tum
accusativum nondum ut subiectum infinitivi sed ut obiec-
tum verbi regentis cogitatum esse: 105,4: cito te intel-
leges plus audire. 169: familiam ne siveris peccare.
lrgm. 27,4: ego me nunc volo ius pontificium optime
scire.

Relinquitur ut accusativum in temporis notionibus
commemorem, quibus non perpetuitas sed unum tantum
punctum temporis exprimitur. Haec dico: 29,13: ea
quae semen viride et maturum habet (id semen de
cupresso, de pino quidvis anni legere possis) item quid·
vis anui matura est et tempestiva. Conferas: Amph.
154 qui hoc noctis solus ambulem. ibid. 163b qui hoc
noctis A porte med ingratiis excitavit. cf ibid. 310.
Cure. 1. Asin. l, 1. 56. Ter. Heaut. 110.

—-..-—-—

1) cf. Andr. 631: tempust promissa iarn perlici.

 

